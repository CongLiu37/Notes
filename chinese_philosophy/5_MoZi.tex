\documentclass[11pt]{article}

\usepackage[UTF8]{ctex} % for Chinese 

\usepackage{setspace}
\usepackage[colorlinks,linkcolor=blue,anchorcolor=red,citecolor=black]{hyperref}
\usepackage{lineno}
\usepackage{booktabs}
\usepackage{graphicx}
\usepackage{float}
\usepackage{floatrow}
\usepackage{subfigure}
\usepackage{caption}
\usepackage{subcaption}
\usepackage{geometry}
\usepackage{multirow}
\usepackage{longtable}
\usepackage{lscape}
\usepackage{booktabs}
\usepackage{natbib}
\usepackage{natbibspacing}
\usepackage[toc,page]{appendix}
\usepackage{makecell}

\title{墨子}
\date{}

\linespread{1.5}
\geometry{left=2cm,right=2cm,top=2cm,bottom=2cm}

\begin{document}

  \maketitle
  
  \linenumbers

墨子名翟，相传为宋大夫，生平不可考。
其时代大抵在孔子（551 BC-479 BC）之后，孟子（372 1 BC-289 BC），之前。
其学于战国大盛，孟、庄、荀、韩诸子皆称其为显学。
然自秦燹后，墨学大衰。

\par

考墨子之学，其着力点在于如何“兴天下之利”。
此一“利”字纯就物质方面着眼，故功利主义为墨学之一精神主脉。
此外，对于社会秩序之建立，墨子持权威主义态度。
此为墨学之另一精神主脉。

\section{兼爱}
“兼爱”指普遍相爱。
换言之，所有人都应该不分高低贵贱，彼此相爱。
墨子之博爱精神，其出发点不在于道德，而是着眼于平乱这一现实问题。
墨子认为，社会混乱之根源在于不兼爱。
由于不兼爱，故有亏人自利之行径，冲突由此而来，遂生乱矣。
此理不仅针对人与人之间的矛盾侵害，家族与家族、国家与国家之间亦是如此。
《墨子·兼爱上》载：

\textit{圣人以治天下为事者也，不可不察乱之所自起。当察乱何自起？起不相爱。臣子之不孝君父，所谓乱也。子自爱不爱父，故亏父而自利；弟自爱不爱兄，故亏兄而自利；臣自爱不爱君，故亏君而自利，此所谓乱也。虽父之不慈子，兄之不慈弟，君之不慈臣，此亦天下之所谓乱也。父自爱也不爱子，故亏子而自利；兄自爱也不爱弟，故亏弟而自利；君自爱也不爱臣，故亏臣而自利。是何也？皆起不相爱。虽至天下之为盗贼者亦然，盗爱其室不爱其异室，故窃异室以利其室；贼爱其身不爱人，故贼人以利其身。此何也？皆起不相爱。虽至大夫之相乱家，诸侯之相攻国者亦然。大夫各爱其家，不爱异家，故乱异家以利其家；诸侯各爱其国，不爱异国，故攻异国以利其国，天下之乱物具此而已矣。察此何自起？皆起不相爱。}

由此，欲平乱，则需推行兼爱。
《墨子·兼爱上》载：

\textit{若使天下兼相爱，爱人若爱其身，犹有不孝者乎?视父兄与君若其身，恶施不孝?犹有不慈者乎?视弟子与臣若其身，恶施不慈?故不孝不慈亡有，犹有盗贼乎?故视人之室若其室，谁窃?视人身若其身，谁贼?故盗贼亡有。犹有大夫之相乱家、诸侯之相攻国者乎?视人家若其家，谁乱?视人国若其国，谁攻?故大夫之相乱家，诸侯之相攻国者亡有。若使天下兼相爱，国与国不相攻，家与家不相乱，盗贼无有，君臣父子皆能孝慈，若此，则天下治。}

更进一步，墨子强调兼爱为必可行、不难行、必有效之主张。
《墨子·兼爱中》载：

\textit{子墨子言曰：“天下之士君子，特不识其利、辩其故也。今若夫攻城野战，杀身为名，此天下百姓之所皆难也。若君说之，则士众能为之。况于兼相爱、交相利，则与此异。夫爱人者，人必从而爱之；利人者，人必从而利之；恶人者，人必从而恶之；害人者，人必从而害之。此何难之有？特上弗以为政、士不以为行故也。”昔者晋文公好士之恶衣，故文公之臣，皆牂羊之裘，韦以带剑，练帛之冠，入以见于君，出以践于朝。是其故何也？君说之，故臣为之也。昔者楚灵王好士细要，故灵王之臣，皆以一饭为节，胁息然后带，扶墙然后起。比期年，朝有黧黑之色。是其故何也？君说之，故臣能之也。昔越王句践好士之勇，教驯其臣，和合之，焚舟失火，试其士曰：“越国之宝尽在此！”越王亲自鼓其士而进之，士闻鼓音，破碎乱行，蹈火而死者，左右百人有余，越王击金而退之。是故子墨子言曰：“乃若夫少食、恶衣、杀人而为名，此天下百姓之所皆难也。若苟君说之，则众能为之；况兼相爱、交相利，与此异矣！夫爱人者，人亦从而爱之；利人者，人亦从而利之；恶人者，人亦从而恶之；害人者，人亦从 而害之。此何难之有焉？特士不以为政而士不以为行故也。}

\par

需要注意的是，墨子以不兼爱为乱之根源，虽于理可通，但其理论单薄。
试想，人若不相爱，可能起冲突而有亏人自利之行为，亦可能彼此划清界限，井水不犯河水。
若深究乱之根源，可论客观条件之影响，如人与人需争夺有限之资源而起冲突；亦可论主观因素之影响，如将亏人自利归因于人性之贪婪，就自觉心一方面展开论述。
然而此类延伸不见于墨子之学。
盖墨子论兼爱，其着重点在于兼爱可达平乱之功效。
倘人人均能爱人如爱己，则自不会损人利己，乱自平矣。
此为兼爱理论之核心，余者皆为末节。
由此，墨学之功利主义态度已然显现。

\section{天志}
墨子主张兼爱，虽强调其实际效用，但亦需论其正当性，肯定兼爱之价值。
理论上说，墨子既以兼爱为平乱之有效手段，则只需论平乱之价值便可证立兼爱之价值。
而欲证平乱之价值，直言乱之危害便可。
由此，兼爱便有作为工具之价值。
此一论证思路于非攻理论中有所暗示，但非墨子证立兼爱价值之主要途径。

\par

墨子论兼爱之价值，将其归于“天志”。
天志欲人兼爱，故兼爱有价值；天志不欲乱，故平乱有价值。
《墨子·天志上》载：

\textit{顺天意者，兼相爱，交相利，必得赏；反天意者，别相恶，交相贼，必得罚。}

《天志中》又谓：

\textit{天之意不欲大国之攻小国也，大家之乱小家也。}

\par

更进一步，天志为超越性主宰。
其所欲者即为正当，即有价值；其所不欲者即为不正当。
故人必为天志之所欲，戒天志之所恶。
天志作为最高权威尺度，其根据在于“天为贵，天知”。
《墨子·天志中》载：

\textit{子墨子言曰：“今天下之君子之欲为仁义者，则不可不察义之所从出。既曰不可以不察义之所从出，然则义何从出？”子墨子曰：“义不从愚且贱者出，必自贵且知者出。何以知义之不从愚且贱者出，而必自贵且知者出也？曰：义者，善政也。何以知义之为善政也？曰：天下有义则治，无义则乱，是以知义之为善政也。夫愚且贱者，不得为政乎贵且知者，然后得为政乎愚且贱者，此吾所以知义之不从愚且贱者出，而必自贵且知者出也。然则孰为贵？孰为知？曰：天为贵，天为知而已矣。然则义果自天出矣。”}

\par

更进一步，墨子又将天志与天子相关联，言天志正天子，而天子正天下。
《墨子·天志下》云：

\textit{是故庶人不得次己而为正，有士正之；士不得次己而为正，有大夫正之；大夫不得次己而为正，有诸侯正之；诸俟不得次己而为正，有三公正之；三公不得次己而为正，有天子正之；天子不得次己而为正，有天正之。今天下之士君子，皆明于天子之正天下也，而不明于天之正天子也。是故古者圣人明以此说人，曰：“天子有善，天能赏之；天子有过，天能罚之。”}

由此，作为超越主宰之天志与人间政治主宰相关联，遂产生基于权威主义的国家理论，即尚同。

\section{尚同}
尚同，即在下者需服从在上者。
此说之主旨在于构建一上通天志、下达万民之权威体系。
为说明在下者必须同乎上，墨子提出一权威主义国家起源理论。
《墨子·尚同上》谓：

\textit{古者民始生，未有刑政之时，盖其语，人异义。是以一人则一义，二人则二义，十人则十义。其人兹众，其所谓义者亦兹众。是以人是其义，以非人之义，故交相非也。是以内者父子兄弟作，离散不能相和合；天下之百姓，皆以水火毒药相亏害。至有余力，不能以相劳；腐朽余财，不以相分；隐匿良道，不以相教。天下之乱，若禽兽然。夫明乎天下之所以乱者，生于无政长。是故选天下之贤可者，立以为天子。天子立，以其力为未足，又选天下之贤可者，置立之以为三公。天子、三公既以立，以天下为博大，远国异土之民，是非利害之辩，不可一二而明知，故画分万国，立诸侯国君。诸侯国君既已立，以其力为未足，又选择其国之贤可者，置立之以为正长。正长既已具，天子发政于天下之百姓，言曰：“闻善而不善，皆以告其上。上之所是，必皆是之，所非，必皆非之。上有过则规谏之，下有善则傍荐之。上同而不下比者，此上之所赏而下之所誉也。意若闻善而不善，不以告其上；上之所是弗能是，上之所非弗能非；上有过弗规谏，下有善弗傍荐；下比不能上同者，此上之所罚而百姓所毁也。”上以此为赏罚，甚明察以审信。}

墨子论国家起源，以义为出发点。
未有政府时，人各执己意，互相冲突。
欲平息此种相对主义式的混乱，遂拥立贤者为天子，自上而下构建政府机关，其根本目的在于建立一共同的价值标准以平乱。
由此，在下者必须服从在上者之统一领导，是其所是，非其所非。
如此则乱平而天下治。

\par

至此，人人放弃自身之是非标准，而服从在上者之标准，层层上升，乃至天子。
而天子服从于天志这一超越主宰。
而天志欲人兼爱，故人人兼相爱。
天志、尚同、兼爱之说由此相关联，其权威主义立场和宗教色彩甚为明显。

\section{非攻}
非攻，即反对战争。
墨子反对征伐，主要从战争之不义和无利两个方面展开论证。
此主张可视为对作为平乱工具的兼爱之价值的论证，但注重于国与国之间的冲突，且显现墨子学说之功利主义成分。

\par

《墨子·非攻上》论战争之不义，以其为亏人自利之极：

\textit{今有一人，入人园圃，窃其桃李，众闻则非之，上为政者，得则罚之，此何也？以亏人自利也。至攘人犬豕鸡豚，其不义又甚入人园圃窃桃李。是何故也？以亏人愈多，其不仁兹甚，罪益厚。至入人栏厩，取人马牛者，其不仁义，又甚攘人犬豕鸡豚，此何故也？以其亏人愈多。苟亏人愈多，其不仁兹甚，罪益厚。至杀不辜人也，拖其衣裘，取戈剑者，其不义，又甚入人栏厩取人马牛。此何故也？以其亏人愈多。苟亏人愈多，其不仁兹甚矣，罪益厚。当此，天下之君子皆知而非之，谓之不义。今至大为攻国，则弗知非，从而誉之，谓之义。此可谓知义与不义之别乎？
\newline
杀一人，谓之不义，必有一死罪矣。若以此说往，杀十人，十重不义，必有十死罪矣；杀百人，百重不义，必有百死罪矣。当此，天下之君子皆知而非之，谓之不义。今至大为不义攻国，则弗知非，从而誉之，谓之义，情不知其不义也，故书其言以遗后世。若知其不义也，夫奚说书其不义以遗后世哉？ 今有人于此，小见黑曰黑，多见黑曰白，则必以此人为不知白黑之辩矣；少尝苦曰苦，多尝苦曰甘，则必以此人为不知甘苦之辩矣。今小为非，则知而非之；大为非攻国，则不知非，从而誉之，谓之义。此可谓知义与不义之辩乎？是以知天下之君子也，辩义与不义之乱也。}

此章抨击攻国亏人最甚，为大不义。

\par

攻伐不惟不义 亦无利。
《墨子·非攻中》云：

\textit{今师徒唯毋兴起，冬行恐寒，夏行恐暑，此不可以冬夏为者也。春则废民耕稼树艺，秋则废民获敛。今唯毋废一时，则百姓饥寒冻馁而死者，不可胜数。今尝计军上：竹箭、羽旄、幄幕、甲盾、拨劫，往而靡弊腑冷不反者，不可胜数。又与矛、戟、戈、剑、乘车，其列住碎拆靡弊而不反者，不可胜数。与其牛马，肥而往，瘠而反，往死亡而不反者，不可胜数。与其涂道之修远，粮食辍绝而不继，百姓死者，不可胜数也。与其居处之不安，食饭之不时，肌饱之不节，百姓之道疾病而死者，不可胜数。丧师多不可胜数，丧师尽不可胜计，则是鬼神之丧其主后，亦不可胜数。
\newline
国家发政，夺民之用，废民之利，若此甚众，然而何为为之？曰：“我贪伐胜之名，及得之利，故为之。”子墨子言曰：“计其所自胜，无所可用也；计其所得，反不如所丧者之多。”今攻三里之城，七里之郭，攻此不用锐，且无杀，而徒得此然也？杀人多必数于万，寡必数于千，然后三里之城，七里之郭且可得也。今万乘之国，虚数于千，不胜而入；广衍数于万，不胜而辟。然则土地者，所有余也；王民者，所不足也。今尽王民之死，严下上之患，以争虚城，则是弃所不足，而重所有余也。为政若此，非国之务者也。
\newline
饰攻战者言曰：“南则荆、吴之王，北则齐、晋之君，始封于天下之时，其土地之方，未至有数百里也；人徒之众，未至有数十万人也。以攻战之故，土地之博，至有数千里也；人徒之众，至有数百万人。故当攻战而不可为也。”子墨子言曰：“虽四五国则得利焉，犹谓之非行道也。譬若医之药人之有病者然，今有医于此，和合其祝药之于天下之有病者而药之。万人食此，若医四五人得利焉，犹谓之非行药也。故孝子不以食其亲，忠臣不以食其君。古者封国于天下，尚者以耳之所闻，近者以目之所见，以攻战亡者，不可胜数。”何以知其然也？东方有莒之国者，其为国甚小，闲于大国之闲，不敬事于大，大国亦弗之从而爱利，是以东者越人夹削其壤地，西者齐人兼而有之。计莒之所以亡于齐、越之间者，以是攻战也。虽南者陈、蔡，其所以亡于吴、越之间者，亦以攻战。虽北者且不一著何，其所以亡于燕代、胡貊之闲者，亦以攻战也。是故子墨子言曰：“古者王公大人，情欲得而恶失，欲安而恶危，故当攻战，而不可不非。”}

墨子谓兴兵征伐耗资巨大而所得甚微，乃得不偿失之举。
纵然征战或可使国家强大，一如荆吴之王，齐晋之君，但所或利者仅为一两国，所兴者非天下之利，亦是无利。
况且因好战而亡者不可胜数，足见攻战之非。

\par

总而言之，墨子非攻，自其不义和无利两方面论述。
于理论脉络，则非攻可由兼爱推出，亦可反证兼爱之工具价值。
盖人应遵天志，兼相爱，交相利，自不可起战争。
兼爱可止战，使人免于战争之危害，故兼爱有作为工具之价值。

\section{非儒}
战国之时，儒墨并称显学，并互相为敌。
盖墨子之功利主义和权威主义哲学，本与儒家之德性理论不相容。
儒墨皆言“爱人”，但儒者之“仁者爱人”，系自觉心之本有。
墨子之兼爱，系由外部附加于人。
墨子谓人之所以需要兼爱，其原因在于超越主宰和政府权威之命令以及“兴天下之利”的需求。
儒者批驳墨子之言论，由于资料有限，难以作一专题讨论。
而今传《墨子》中，不乏批判儒者之论。
此类论述，虽鲜有触及儒学贵德性之根本者，但其中所透露出的功利主义立场甚明，可作为墨子理论之补充。

\par

墨子非儒，首讥讽儒者不事生产，且所倡导之礼乐虚伪无用，劳民伤财。
其中又尤其以音乐为无用。
此类文化艺术无本有价值，作为工具亦“不中万民之利”，故应当禁止。
由此可见墨子之功利主义态度。
荀子评之曰：“墨子蔽于用而不知文”，即针对此论。

\par

其次，墨子批判儒者“法古”。
谓一切事物皆有其创作者。
今日所法之古，于前朝乃是一新。
若以法古之教条反对革新，则古人之新创皆为不当，焉能法之。
此论看似有据，实不得儒者论周礼之要旨。
儒学将外在的社会秩序归因于人之自觉，树确立人之主宰地位。
则人之自觉所追求之社会秩序，其具体内容究竟为何？
答曰：周礼。
故儒者贵礼重乐，实与法古无关。

\par

最后，墨子讥嘲孔子之诈伪，言其喜弄阴谋。
然所言事迹于史难考且无理论意义，兹不赘述。

\end{document}